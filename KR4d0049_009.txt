# -*- mode: mandoku-view; -*-
#+TITLE: 西溪集
#+DATE: 2015-08-24 23:51:49.898150
#+PROPERTY: ID KR4d0049
#+PROPERTY: BASEEDITION WYG    
#+PROPERTY: JUAN 卷九
<pb:KR4d0049_WYG_009-1a>¶
欽定四庫全書¶
　西溪集巻九　　　　　　　宋　沈遘　撰¶
　　湖州知郡屯田¶
比者承詔之藩引舟在道側望封圻之近稔聞治行之¶
髙無緣至前以釋所願遽辱書而為况仰執禮之過勤¶
方此索居重期多愛感懐之至談叙奚窮¶
　　知郡郎中¶
伏審已交舊符方待新令遽煩書禮良著意勤感服之¶
<pb:KR4d0049_WYG_009-1b>¶
深敷陳㒺既¶
　　通判都官¶
伏承受代解印趨裝還朝遽煩詔書良謂約禮感銘之¶
至敷叙寧周¶
　　運使學士¶
伏審某官拜恩計府抗節行臺詔目敷聞部吏傾望維¶
屬城之無狀睎善庇以有歸竊跂齋舲已臨近甸順履¶
霜嚴之氣保綏神舍之休迎對在前歡愉劇此尚期加¶
<pb:KR4d0049_WYG_009-2a>¶
愛畢副所懐¶
　　雜謝九首¶
伏念奉間風期頻更節物緬慕髙誼坐馳鄙心忽闚牋¶
牘之華欣承福履之裕雖其遐阻來多晤言願益愛頤¶
前迎光寵感頌之至叢積于斯¶
比者吏介書來牋函斯暨載懐勤厚良用感銘¶
比者叨冐國恩進陞官等寵靈非稱憂畏弗寧約禮過¶
勤詒書來况永言髙義寘在鄙心¶
<pb:KR4d0049_WYG_009-2b>¶
蒙被朝恩進陞禁閣假行尹事實治畿封顧非可任之¶
材安取所期之効黽勉就職唘居不遑靖言其従盖有¶
攸賴此盖某官樂善之誼上存本朝相先之誠周及多¶
士矧兹蕞陋之質尤被品題之私方將奏記於前亟奉¶
置郵之問惠爾辭誨粲焉恩輝雖然勞謙之隆乃重無¶
狀之負謹當佩服蘄永寵華區區所懐縷縷無斁¶
比者蒙被朝恩進陞禁閣假行尹事實治畿封顧非可¶
任之材安取所期之効黽勉就職啟居不皇維樂善之¶
<pb:KR4d0049_WYG_009-3a>¶
誠有相先之誼惠爾辭問粲焉恩私雖然勞謙之光乃¶
重無狀之負謹當佩服蘄永寵華區區所懐縷縷無斁¶
比者蒙被朝恩進陞禁閣假行尹事實治畿封顧非其¶
才方憂所稱惠然辭問粲爾恩私永當佩藏敢有倫斁¶
伏蒙仁私以某赴郡過府特垂寵訪感服之至不任下¶
誠¶
比者奉被朝恩進司帝制竊自惟於非據實隂賴於為¶
容伏惟某官志在本朝樂得多士慕南山之詠萬夀是¶
<pb:KR4d0049_WYG_009-3b>¶
期玩菁莪之歌百朋以錫推援無倦髦彦並升故雖蒙¶
陋之姿亦冒寵靈之幸適将馳謝遽辱騰書禮意并隆¶
感服無斁¶
奉被朝恩進司帝制顧微善狀實玷寵章髙誼不遺榮¶
函逺暨禮周意厚感極愧并¶
　　鄆州知府侍讀¶
伏審自請上前外臨方面㳙辰署治已日戒行恭惟某¶
官學兼九流材備數器奮先羣雋之路簡在至公之心¶
<pb:KR4d0049_WYG_009-4a>¶
入直北門盖方倚以大用出藩東夏兹由狥於素誠且¶
汶陽上游天平巨鎮版輿安穏錦衣輝華故里犬雞之¶
聲宻以相接新阡松檟之植甫不越疆并為寵榮豈但¶
息偃適將馳慶遽辱騰書禮意甚隆感服無斁¶
　　兖州知府少卿¶
伏審榮被詔恩進陞卿列居奉常之次允屬能賢總刺¶
史之權尚留外部於維華望著在本朝行従疾召之歸¶
遂陟近班之貴方将賛慶遽辱騰書禮意并隆感服無斁¶
<pb:KR4d0049_WYG_009-4b>¶
　　環慶部署都使太傅¶
伏審光被詔恩擢司戍律伏惟慶慰某官忠純有立材¶
武自將蚤縻勇爵之榮積著戰多之茂周旋邊障詳核¶
兵家屬謀帥於六師遂進階於諸将兹惟上選允協朝¶
僉方引聽於善猷遽辱煩於榮問永懐感服奚暇敷陳¶
　　潞州知府學士¶
伏審榮被詔函進陞史閣仍當方面之寄實督連城之¶
權寵章所宣朝論惟允方將馳慶遽辱騰書禮意甚隆¶
<pb:KR4d0049_WYG_009-5a>¶
感銘無斁尚念朋㳺之濶獨深節物之思願益愛頤以¶
熙福祉區區之意縷縷莫宣¶
　　大兩省知州¶
比者承詔之藩引舟過府即瞻盛徳良慰鄙心¶
　　諸州知州以下(職司改/郡為部)¶
比者承詔之藩引舟過郡辱書為勞將意甚勤即奉晤¶
言并深感素¶
　　兩浙轉運學士提刑郎中¶
<pb:KR4d0049_WYG_009-5b>¶
比者奉承中詔出守東藩欽惟㓨部之賢實獲庇身之¶
幸引舟在道觀徳有期甫霜氣之戒寒諒道腴之増勝¶
尚蘄愛輔兹副瞻言¶
　　越州通判太傅¶
比者奉承中詔出守東藩欽惟能賢實共官事辱先函¶
幅益示勤私前遲晤言并申感素¶
　　越州簽判以下¶
比者奉承中詔出守東藩吏介書來牋函斯暨禮意良¶
<pb:KR4d0049_WYG_009-6a>¶
厚感銘不忘¶
　　揚州通判國博¶
比者將命之藩引舟過府承有按田之役莫遑就見之¶
勤使介書來牋封斯暨愛存甚厚感服無忘¶
　　新陜西都運諫議¶
比者承詔之藩引舟在道方卜中河之遇亟煩一介之¶
書即奉晤言并申感素¶
　　常州知郡兵部¶
<pb:KR4d0049_WYG_009-6b>¶
比者奉承中詔出守東藩拏舟在途指日過郡方引觀¶
於盛徳幸聞慰於鄙心亟枉華牋實將髙誼愛存良厚¶
佩服莫勝更遲晤言并申感素¶
　　轉運兵部學士¶
昨奉勅(云云/)聖君之賜為郡則優使者之賢庇身斯幸¶
伏念某性匪甚敏學初弗充先生緒餘雖講聞之已久¶
朝廷法律曽省習之未遑今用治民實兹従事漠然無¶
措必矣包羞尚賴髙明之臨一以寛假為濟永惟鄙託¶
<pb:KR4d0049_WYG_009-7a>¶
不能倦談¶
　　杭州知府宻學侍郎¶
比者奉承中詔出守東藩欽惟能賢實在鄰治滄溟之¶
滸幸被於餘波良匠之旁固宜於縮手辱先函幅益示¶
勤私感服之深陳叙非悉¶
　　諸州知州以下¶
比者奉承中詔出守東藩視亊有初騰書來暨禮意甚¶
厚感銘不忘¶
<pb:KR4d0049_WYG_009-7b>¶
　　職司逺迎¶
伏承使節來次近郊有勤道途自保休勝即前迎謁得¶
叙悃私¶
　　雜還逺迎二首¶
伏蒙仁私以将次郡城特垂榮翰感服之至不任下誠¶
比者祗承詔言歸直右省引舟在道辱介示書禮意過¶
隆感服無斁¶
　　丹州新學記¶
<pb:KR4d0049_WYG_009-8a>¶
古之學者學道與藝道與藝必出於師而師在庠序故¶
學者亦必在焉後之學者學利而已利不待師而能也¶
故學者不在乎庠序而在乎家焉夫先王之所以必用¶
庠序者士之所在也教之所出也後世之所以無用庠¶
序者士不在也教何有焉盖三代亡而庠序之法亡矣¶
漢以來不能及也然其間願治之主當塗之士有志乎¶
先王之治者甚衆欲近而反逺欲厚而反薄陵夷以至¶
乎大壊若不可復者豈固不可復與亦失其術而已夫¶
<pb:KR4d0049_WYG_009-8b>¶
不究其本而末是圖不知其可也故雖有庠序之制師¶
弟子之禮亦非先王之意矣宋興既百年當慶歴間海¶
内晏靖民趣於治天子休之以謂禮樂可興而三代之¶
治可放而致也於是遂登羣材修法度始詔天下更立¶
學制而増大之延師儒先經藝使學者務進於道變文¶
之弊以近古使學者不獨為利而已當是時天下之士¶
不誡而勸不率而趨惟恐其後雖天下之人亦舉相慶¶
以望教化之行太平之成也而執事者不能稱上意其¶
<pb:KR4d0049_WYG_009-9a>¶
所以注措皆甚誖謬始失於太學而天下従以隳於今¶
十餘年莫復有言治學者甚哉道之難行也孟軻有言¶
王者之不作未有疏於此時者也夫慶歴之詔可謂王¶
者之舉矣而莫克終使天下之士失所望然聖人之心¶
豈遂替哉執事者未能及爾此天下之士所以巻巻而¶
有待者也然則今之郡縣有能治學以待於上者豈非¶
忠哉丹州直雍之北近邊郡也其俗尚武不知學文常¶
以武人守之益不以學為事雖慶歴之詔亦不能奉行¶
<pb:KR4d0049_WYG_009-9b>¶
今供備庫副使梁侯鑑之來始謀興學州故有孔子廟¶
因即其旁而為學舍既甚備又為聚書迎師所以教與¶
養者莫不盡於是丹之民始知有學來者源源已而有¶
詔使天下貢士於京師初丹當貢三人而州之民既無¶
有應詔者乃一取於他州及是所貢三人皆州之秀也¶
於是丹之民益知學之可貴長者悦少者慕來者則愈¶
衆或謂梁侯教化由上出者也發乎朝廷逹乎天下三¶
代之法起於井田成於庠序兹之謂有本不立而區區¶
<pb:KR4d0049_WYG_009-10a>¶
其未非過歟梁侯曰教化固由上出也然吾為刺史不¶
可以不奉詔書詔書不曰勸學乎且吾之道民以學而¶
來者靡然豈我之能毆之也亦民之樂於善耳吾將以¶
樂為善之民以待上之教化豈謂過歟於是士大夫知¶
梁侯為吏之有方而其材果可為朝廷用也梁侯既喜¶
其民之樂於學又懼後之人或嫚而不顧使丹之民不¶
得卒為善而遷於惡也將以其事銘之石以示後之人乃¶
來求文於余余既感夫學之廢久而慶歴之詔不克終¶
<pb:KR4d0049_WYG_009-10b>¶
又嘉梁侯之用心者逺可以風久四方故為著其本末¶
而不辭嘉祐二年六月庚午記¶
　　本治論序¶
臣聞君明而臣修君作而臣行維君臣克協於一而其¶
志通其道濟故紀綱以輯百度以釐君不得其為君則¶
臣不得其為臣故紀綱以亂百度以圮未有有君而無¶
臣也未有有臣而無治者也君以是㒺弗聖臣以是㒺¶
弗賢二帝以是為二帝三王以是為三王古之善言治¶
<pb:KR4d0049_WYG_009-11a>¶
者不越是矣聖人復起不易是矣國家基業固天地聲¶
教徹四海祖宗三世功治全矣陛下以上聖之姿端拱¶
太平恭儉過於前人仁慈聞於天下三十年間臨政而¶
願治可謂勤且至矣然而紀綱百度尚未臻祖宗之世¶
者豈治久必變法久必弊與殆羣臣之未盡能而衆職¶
之未盡舉甚非所以副陛下憂勞之意也臣愚不足以¶
究天下之事識治亂之㡬然嘗學舊史竊聞故老凡前¶
代之成敗祖宗之遺烈亦粗講熟輒以所聞見為論三¶
<pb:KR4d0049_WYG_009-11b>¶
十篇篇著一事合而名曰本治皆國家之大體當今之¶
先務而一本以聖人之法或質以前世之迹或槩以祖¶
宗之制謂可施而行而無悖於理者惟陛下留神而試¶
擇焉不勝區區大幸臣謹上¶
　　張貫之真賛¶
公生於齊海岱之靈覽我徳輝儀于王庭濯濯其文矯¶
矯其質匪躬之故維直維一朝廷是咨卿士是儀是謂¶
先覺老成之師神之聽之介以夀祉宜爾後人來拜于是¶
<pb:KR4d0049_WYG_009-12a>¶
　　贈昭信軍節度使遂國公宗顔諡昭裕¶
國家興四世百年間宗子之盛盖以千數其能卓然以¶
名聞者有矣其能履法度以不失其寵者又多焉夫生¶
乎深宫之中非有師保之良詩禮之習而能然固足尚¶
也今考遂國公之始終無所虧者而人好學自彊以數¶
被天子賞異尤可稱者也太常論諡曰昭裕兹無間然¶
矣¶
　　贈司空兼侍中晏殊諡元獻¶
<pb:KR4d0049_WYG_009-12b>¶
司空初以聖童召見章聖皇帝即以卿器之維先帝知¶
人之哲所以奬勵而育成其材者非他臣敢望而司空¶
亦自以天子為知已所以感奮一心以事上者又非他¶
臣所及故終先帝世未嘗去左右君臣之遇盛以極矣¶
上嗣位以先帝之所屬且東朝之舊遂大任之夫以少¶
年起逺外為兩朝親臣登丞相府為國元老非髙材盛¶
徳孰克任之嗚呼賢哉有司舉諡法曰主善行徳曰元¶
文賢有成曰獻夫以道正身以身正國推賢進能維公¶
<pb:KR4d0049_WYG_009-13a>¶
㒺私可謂主善行徳矣學為世師文為國華進退法度¶
始終一徳可謂文賢有成矣諡曰元獻有司之議是請¶
従之¶
　　贈其官藍元用諡榮恪¶
藍元用以世仕自黄門至内侍都知領大鎮㢘察歿以¶
一品贈權祿名數咸極罔加考前後所居職多以能稱¶
而鮮敗狀無惡於衆人無羞於朝廷視諸其黨斯亦可¶
尚者也禮今三品則諡元用今一品太常議曰榮恪當¶
<pb:KR4d0049_WYG_009-13b>¶
從焉¶
　　贈中書令程琳諡文簡¶
贈中書令程公蚤以材名聞於時天子不次用之歴中¶
執法司國計尹大衆極朝廷之選既試效卓然遂叅丞¶
相事任國之重天下稱其平出為藩屏經營二方以寧¶
盖以其材為國家用者三十年大事罔不與總位將相¶
為邦之翰固天下之望也歟今有司論諡曰文簡夫制¶
節謹度忠信以接禮勤勞公家一徳而不懈程公有焉¶
<pb:KR4d0049_WYG_009-14a>¶
考之於法可謂當矣孰能間議哉¶
　　三司獄空道塲功徳疏右語¶
伏以至仁當天品物咸若尚念中都之廣未殫庶獄之¶
情是用乗肅殺之辰班疎滌之詔宥恩浹被重行蕩空¶
申命有司率循故事命竺乾之衆唘梵唄之塲祕宻並¶
宣允臻於勝果福祥所報願謝於洪慈稽首真如同歸¶
正覺¶
　　功徳疏右語¶
<pb:KR4d0049_WYG_009-14b>¶
伏以真人御世式應千齡之期大覺牖民允為諸福之¶
地甫屬誕彌之節祗陳梵唄之塲秘藏並開勝緣斯在¶
伏願皇帝陛下淵黙髙拱優游太清錫羡神䇿之長延¶
洪多子之慶益推慈祉大芘舍生¶
　　真宗皇帝忌日醮文¶
伏以荆山之鼎既成空瞻橋塚帝所之游不返孰問鈞¶
天真宗皇帝道本希夷治由清静黙運無為之妙坐還¶
太古之淳今皇帝聖性自然孝思㒺極感諱辰於禮典¶
<pb:KR4d0049_WYG_009-15a>¶
嚴齊法於道家真宗皇帝伏願登御崆峒従游汗漫錫¶
羡上靈之福延洪後嗣之休今皇帝伏願覆燾無疆照¶
臨有赫奠枕岱嵩之固卜年箕翼之長然後肱股忠良¶
藩屏信厚共賛襄於盛徳期協齊於太平¶
　　温成皇后醮文¶
伏以掖位既収望仙游之逾逺寢園備設屬諱日之繼¶
臨温成皇后濟美髙門升華宸御内佐六宫之治方此¶
蒙成上賔七日之游亟其不返今皇帝顧懐懿徳追賁¶
<pb:KR4d0049_WYG_009-15b>¶
徽稱載嚴時祀之修申戒道家之薦温成皇后伏願歸¶
真紫極登籍黄庭擁佑邦家之昌降釐福祿之厚今皇¶
帝伏願道均覆載功被華夷永臨北極之尊益固南山¶
之夀凡兹勝利咸與衆均¶
　　乾元節罷散道塲齋文¶
伏以玉燭均和甫導正陽之氣電樞紀節屬當誕聖之¶
期奄暨多方同歸善頌恭惟皇帝陛下躬荷皇䇿上當¶
天心持四世之盈紹休於前緒保百年之業孚佑於下¶
<pb:KR4d0049_WYG_009-16a>¶
民相公樞宻叅政左右王家股肱國體率籲周行之衆¶
宗蘄大覺之神皇帝陛下伏願聰謀日躋明哲時敏祚¶
子孫於無極登夀考之不忘相公樞宻叅政伏願同寅¶
協恭奮庸熙載盛業著於當世榮名流於後來然後文¶
武和於朝旄倪安於野凡在有生之類一歸大順之中¶
　　順祖皇帝齋文¶
王業攸開實尊於祖徳禮經有奉載及於諱辰順祖皇¶
帝積慶自躬發祥於後雖光靈之逾逺顧廟寢之具嚴¶
<pb:KR4d0049_WYG_009-16b>¶
今皇帝祗序聖功遹思孝饗既盡誠於蒸祀復薦福於¶
浮圖順祖皇帝伏願妙悟真如超歸正覺推羡昊穹之¶
祉降興家祚之休今皇帝伏願徳以日新功與世廣闓¶
本枝於百代登夀考於萬齡然後百工並熙九族咸穆¶
協致太平之烈克成不㧞之基¶
　　真宗皇帝忌日齋文¶
伏以威靈在天永惟文考之烈明發追孝允謂聖人之¶
能真宗皇帝徳侔古先功濟華夏暢聲明於一代遺膏¶
<pb:KR4d0049_WYG_009-17a>¶
澤於四方今皇帝丕承緝熙對越感慕既飭精於明祀¶
復祈薦於大雄真宗皇帝伏願超脱六塵歸安十地敷¶
錫惠慈之福保佑靈長之基今皇帝伏願文明日躋武¶
哲時懋開本枝於百世登夀考於萬年然後臣隣輔丞¶
戚近藩屏咸協恭而宣力永致國以延洪¶
　　太宗皇帝忌日齋文¶
永世克孝本皇祖之垂謀繼序不忘維孝孫之善述太¶
宗皇帝躬叄造國底定多方實立一王之基遂開萬世¶
<pb:KR4d0049_WYG_009-17b>¶
之嗣今皇帝繼承不怠明發有懐申戒上賔之辰追嚴¶
西竺之薦太宗皇帝伏願登慈悲之室超通惠之門降¶
佑家邦召來戩榖今皇帝伏願撫國長楙對時太平日¶
月齊其光華天地均其髙厚然後卿宰翼翼本枝詵詵¶
協躋内外之和率歸仁夀之域¶
　　章獻皇太后忌日齋文¶
坤徳載物所以順承於乾王化自家所以儀刑於國章¶
獻皇太后肅恭明哲徽懿慈祥親承顧命之憂擁佑聖¶
<pb:KR4d0049_WYG_009-18a>¶
躬之茂今皇帝欲報㒺極不寐有懐遵諱日於禮經薦¶
福因於梵竺章獻皇太后伏願往憑六法超脱五門推¶
惠力之無方保邦基於不㧞今皇帝伏願聖問時敏徳¶
音日新永綏六氣之和安享萬年之夀然后三事良弼¶
益宣勞而納忠四隣懿親咸講義而敦睦凡在覆載一¶
陶泰寧¶
　　章獻皇太后齋文¶
内徳之盛位正於六宫母儀之尊功施於四海章獻皇¶
<pb:KR4d0049_WYG_009-18b>¶
太后天作之合文定厥祥本顧託於先朝能擁全於聖¶
質今皇帝遹追慈教浚發孝思永維諱日之憂對越道¶
家之福章獻皇太后伏願解真凡路脫屣仙塵上従八¶
景之游下撫千齡之㑹今皇帝伏願乾坤合徳日月並¶
明置國泰山之安維宗麟趾之茂然后羣公庶尹安其¶
位遂及世家黎元百姓樂其生咸知帝力¶
　　章穆皇后齋文¶
伏以聖人致孝之極神明是通浮屠利物之因幽顯攸¶
<pb:KR4d0049_WYG_009-19a>¶
賴恭惟章穆皇后起盛徳之後居正體之尊徽音不冺¶
信史咸在今皇帝奉先以禮追逺必誠博謀衆福之門¶
獨嚮三乗之果章穆皇后伏願圓成正覺歸悟真如推¶
妙廕於諸天保太寧於百代今皇帝伏願陟降帝右輝¶
光日新授神筴於泰元占維熊於吉夢然后親賢協輔¶
中外宅心休然一世之和貽乎萬祀之永¶
　　文懿皇后齋文¶
伏以太虛無垠雖神眀之莫究孝思有感儻肸蠁之可¶
<pb:KR4d0049_WYG_009-19b>¶
求恭惟文懿皇后積慶自先發祥開後既奉尊於正號¶
遂登祔於祖宫今皇帝篤霜露之思追日月之逺式嚴¶
佛事仰薦仙游文懿皇后伏願超不二之門證無上之¶
果隂持聖緒駿發孫謀今皇帝伏願萬夀無疆百祿是¶
荷盛徳配於堯禹卜年過於夏商然後本枝盤㸦卿士¶
心膂上以撫五辰之正下以遂萬物之和凡在有生咸¶
歸大順¶
　西溪集巻九¶
